<Document>
  # Правило рольової гри 11-1 - Ескалація, пов'язана з тваринами
  Правила ескалації більш поблажливі до тварин, ніж до людей. Ці полегшені вимоги не поширюються на вимоги щодо ескалації між людьми, навіть якщо їх конфлікт безпосередньо пов'язаний із твариною.

  Не-домашніх тварин, таких як миші та мавпи, можна вбивати з будь-якої внутрішньоігрової причини, наприклад, для боротьби зі шкідниками або для їжі. Ці ролі зазвичай доступні у великій кількості як ролі привидів, тому видалення одного зазвичай не впливає на загальну кількість.

  Домашніх тварин, таких як Іан, Рено, Ремілія та Гамлет, не можна вбивати без причини, для цього потрібна ескалація. Ці ролі зазвичай доступні не більше ніж один раз за раунд, за винятком таких ролей, як Ремілія.

  Постійне ув'язнення тварини, наприклад, поміщення миші в рослину, розглядається як еквівалент вбивства, тому це слід робити лише з внутрішньоігрової причини.

  Обидві сторони можуть ескалувати значно швидше, ніж це було б можливо, якби вони обидві були людьми. Тварини часто мають меншу максимальну силу, яку вони можуть використовувати, що обмежує негативні наслідки швидкої ескалації. Крім того, у тварин зазвичай менше здоров'я, і вони мають обмежені можливості для лікування, що виправдовує їхню більш сильну реакцію навіть на слабкі атаки.

  Ні тварина, ні людина не зобов’язані надавати медичну допомогу іншій стороні, якщо її було приведено до критичного стану. Атака до смерті замість припинення після критичного стану вважається значною відмінністю. Хоча достатня ескалація може виправдати продовження атаки, зазвичай людей і домашніх тварин не слід атакувати після критичного стану, хоча не-домашніх тварин можна. Розчленування також вважається значним кроком, оскільки це унеможливлює клонування чи реанімацію. Факт, що тварина завдала останнього удару, який призвів до критичного стану, не дозволяє людям, які допомагали тварині, не намагатися надати медичну допомогу.

  Використання розумних, нецілеспрямованих мишоловок не вважається конфліктом і не вимагає ескалації.

  Вбивство або напад на домашніх тварин може розглядатися як крок ескалації гравцями, які мають справжній внутрішньоігровий зв'язок із твариною. Як правило, весь екіпаж може вважати себе внутрішньоігрово пов'язаним із будь-яким домашнім улюбленцем станції. Ступінь ескалації має бути пропорційною зв’язку з твариною, а також звичайній вимозі пропорційності атаці. Наприклад, напад на Іана може розглядатися майже так само, як напад на члена екіпажу, тоді як напад на мишу менш серйозний. Звичайні межі ескалації все ще застосовуються: ви не можете атакувати людей, які захищалися від тварини, що рандомно на них напала, так само як ви не могли б атакувати людину, яка захищалася від колеги, що рандомно на них напав.

  Екіпаж може "усиновити" не-домашніх тварин, наприклад мишей, і вважати, що у них є зв’язок із твариною, якщо вони добре відображають це через рольову гру. Це не змінює вимог для інших гравців щодо дотримання правил ескалації з цими тваринами, але створює зв’язок, який може бути використаний для виправдання відповідної ескалації у відповідь на напади на "усиновлену" тварину. Просте твердження про "усиновлення" тварини недостатньо, але носіння її із собою може бути достатнім. Ступінь зв’язку пропорційна внутрішньоігровим діям. Екіпаж не може вважати себе зв’язаним для цілей ескалації з тваринами, які зазвичай є агресивними, наприклад космічними карпами чи ведмедями.

  ## Приклади
  Прийнятно:
  - Шеф-кухар вбиває мишей, які заходять на кухню.
  - Прибиральник вбиває мишей, що блукають станцією.
  - Ящірка вбиває мишу для їжі.
  - Шеф-кухар носив мишу у своєму капелюсі останні 10 хвилин, він відклав її на хвилину, і інший гравець її вбив. Шеф-кухар відповідає, атакуючи іншого гравця кулаками та відмовляючи йому в обслуговуванні до кінця зміни.
  - Іана випадково атакують, член екіпажу, який це бачить, доводить нападника до критичного стану та передає його службі безпеки.
  - Гамлет заходить на кухню та починає їсти всю їжу. Шеф-кухар це бачить і починає махати ножем на Гамлета. Гамлет починає кусати шефа, доводить його до критичного стану, а потім продовжує їсти.

  Заборонено:
  - Прибиральник кидає заряджену мишоловку на Гамлета без причини.
  - Гамлет кусає випадкових людей, намагаючись довести їх до критичного стану, без причини.
  - Член екіпажу атакує службу безпеки за те, що вони вбили космічного карпа, якого він усиновив.
  - Іан розчленовує когось, хто намагався вбити іншу людину.
  - Гамлет атакує службу безпеки за спробу заарештувати когось, хто йому подобається.
</Document>
