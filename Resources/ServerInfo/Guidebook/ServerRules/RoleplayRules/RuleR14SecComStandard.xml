<Document>
  # Правило рольової гри 14 - Подавайте приклад, граючи за командування або службу безпеки
  Усі ролі командування та служби безпеки підлягають суворішому тлумаченню правил.
  - Ролі командування не є навчальними. Члени командування повинні бути компетентними.
  - Ролі служби безпеки не призначені для недосвідчених гравців. Від членів служби безпеки очікується знання основ гри та більша обізнаність з правилами серверу, ніж у нових гравців.
  - Не заважайте роботі станції чи екіпажу та не завдавайте їм шкоди, якщо ви є членом командування або служби безпеки.
  - Не зловживайте своєю владою в ролі командування або служби безпеки.

  ## Чому
  Члени командування та служби безпеки часто мають більший вплив на хід раунду, ніж інші гравці. Наприклад, капітан, який намагається обійти чи порушити правила, часто призводить до того, що багато інших на станції починають чинити так само. Мемні оголошення від членів командування також часто сприяють аналогічній поведінці решти станції. Коли члени командування та служби безпеки дотримуються високих стандартів, решта станції часто природно наслідує їхній приклад.

  ## Приклади
  Прийнятно:
  - Член служби безпеки приймає хабар, щоб доставити безпечні пончики ув’язненому, якого ГСБ наказав годувати лише "донк-кармашками".
  - Капітан використовує оголошення станції, щоб зізнатися в неприємній помилці, яку він зробив під час зміни.
  - У координації з ГСБ капітан оголошує, що станція визнає право носити зброю, тому весь екіпаж може отримати дезактиватор у відділі безпеки.
  - Головний лікар дає парамедику портативний монітор екіпажу, щоб допомогти йому виконувати свої обов’язки.
  - Агент Синдикату тримає члена екіпажу як заручника та погрожує вбити його, якщо ГСБ не віддасть свій ID. Не бачачи іншого безпечного варіанту, ГСБ передає свій ID агенту, а потім починає працювати над його поверненням і захопленням агента, щойно заручник у безпеці.
  - Ядерні оперативники атакують станцію, тому капітан і глава персоналу йдуть до арсеналу й беруть зброю.
  - Більшість командування голосує за пониження капітана через дії, які завдали шкоди станції, після чого ГСБ понижує капітана.
  - Капітан призначає Голову персоналу капітаном.
  - Служба безпеки звільняє антагоніста з бригів в обмін на імена інших зрадників.

  Заборонено:
  - Член служби безпеки приймає хабар, щоб проігнорувати злочин або допомогти ув’язненому втекти.
  - Капітан відправляє ASCII-малюнок "троллфейса" через оголошення станції або факс у центральне командування.
  - Капітан оголошує, що вся контрабанда є легальною.
  - Командування або служба безпеки дозволяють використання предметів Синдикату без крайньої необхідності.
  - Головний лікар свідомо допомагає агенту Синдикату виконувати його цілі.
  - Агент Синдикату вбив трьох членів служби безпеки, тому ГСБ пропонує йому угоду: утилізує всю зброю в арсеналі, якщо агент припинить убивства.
  - Капітан йде до арсеналу, бере зброю для демонстрації у своєму офісі без попередження, і наказує не втручатися тим, хто його запитує.
  - Члени командування вирішують понизити капітана, щоб отримати більше влади, або у відповідь на рішення, яке їм особисто не сподобалося, а не через те, що це рішення справді зашкодило станції.
  - Капітан призначає випадкового члена екіпажу капітаном.
  - Член командування надає випадковому члену екіпажу значний доступ без причини, без необхідності або з поганої причини.
  - Член командування надає випадковому члену екіпажу доступ до високозахищених зон, таких як арсенал або офіс іншого члена командування, без причини, без необхідності або з поганої причини.
  - Служба безпеки звільняє антагоніста з бригів в обмін на контрабанду, куплену антагоністом.
</Document>
